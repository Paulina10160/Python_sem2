Jaś Kapela, właśc. Jan Kapela (ur. 1984 w Warszawie[1]) – polski poeta i pisarz, zwycięzca pierwszego w historii polskiego slamu. Publicysta Krytyki Politycznej[2][1][3], znany z kontrowersyjnych wypowiedzi[potrzebny przypis].
Został skazany przez Sąd Rejonowy w Wołominie na karę 1000 zł grzywny i pokrycia kosztów procesu za przeróbkę Mazurka Dąbrowskiego i odśpiewanie słów: Jeszcze Polska nie zginęła, kiedy my żyjemy, nasza bieda już minęła, migrantów przyjmiemy. Marsz, marsz, uchodźcy, z ziemi włoskiej do Polski, za naszym przewodem, łączcie się z narodem. Wyrok ten został podtrzymany w lutym 2018 roku przez Sąd Okręgowy Warszawa-Praga[9]. Po skardze Rzecznika Praw Obywatelskich, 14 października 2019 roku Kapela został uniewinniony przez Sąd Najwyższy, który uznał, że nie znajduje „w sposobie, który został zaprezentowany przez Jana Kapelę, niczego nagannego”, a cel, który przyświecał autorowi, „jak najbardziej zasługuje na aprobatę”, a jego działanie pozbawione było cech społecznej szkodliwości[10].